# หน่วยความจำ (Memory)
หน่วยความจำ (Memory) เป็นสถานที่/ตำแหน่งที่ทำหน้าที่พักข้อมูล (ตัวเลข) ในระบบคอมพิวเตอร์ ซึ่งมีบทบาทสำคัญอย่างมาก เพื่อใช้เป็นตัวกลางในการพักข้อมูลรอการประมวลผลของคอมพิวเตอร์ โดยหน่วยความจำ แบ่งออกเป็น 2 ประเภทหลัก ๆ คือ หน่วยความจำแบบถาวร (Non-Volatile Memory) และหน่วยความจำแบบชั่วคราว (Volatile Memory)

หน่วยความจำแบบถาวร (Non-Volatile Memory) เป็นรูปแบบของหน่วยความจำที่สามารถจัดเก็บข้อมูลได้ โดยไม่ต้องอาศัยกระแสไฟฟ้า ตัวอย่างของหน่วยความจำแบบถาวร เช่น หน่วยความจำแบบอ่านเท่านั้น (Read Only Memory; ROM)

หน่วยความจำแบบชั่วคราว (Volatile Memory) เป็นหน่วยความจำที่ต้องอาศัยกระแสไฟฟ้าเลี้ยง เพื่อเก็บข้อมูลภายในหน่วยความจำ ตัวอย่างของหน่วยความจำแบบชั่วคราว เช่น หน่วยความจำเข้าถึงแบบสุ่ม (Random Access Memory; RAM)

นอกเหนือจากประเภทของหน่วยความจำได้ที่กล่าวไว้ข้างต้นแล้ว ยังมีหน่วยความจำประเภทอื่น ๆ อีก ที่น่าสนใจ ได้แก่

หน่วยความจำแคช (Cache Memory) หน่วยความจำแคช เป็นหน่วยความจำที่มีความเร็วในการเข้าถึงข้อมูลสูงกว่าหน่วยความจำแบบทั่วไป ซึ่งช่วยให้หน่วยประมวลผลสามารถดึงคำสั่งไปทำงานได้เร็วมากขึ้น โดยหน่วยความจำแคช เป็นหน่วยความจำที่เป็นตัวกลางระหว่าง หน่วยประมวลผล (CPU) และหน่วยความจำหลัก (Main Memory) ซึ่งจัดเก็บคำสั่งต่าง ๆ ที่ หน่วยประมวลผลมีการเรียกใช้งานบ่อย จึงทำให้หน่วยประมวลผลสามารถดึงรหัสคำสั่งที่มีการใช้งานบ่อยได้รวดเร็วมากขึ้น

โดยจากรูปแบบของหน่วยความจำทั้ง 3 ประเภทข้างต้น เราเรียกหน่วยความจำเหล่านี้ว่า “หน่วยความจำหลัก (Main Memory)” และเรียกสื่อต่าง ๆ ที่เป็นสื่อเพิ่มเติมจากหน่วยความจำหลักว่า “หน่วยความจำภายนอก (External Memory)” ซึ่งหน่วยความจำภายนอกนั้นเป็นหน่วยความจำสนับสนุนเพื่อเพิ่มความสามารถในการจัดเก็บข้อมูลของหน่วยความจำหลัก ซึ่งมีต้นทุนในการจัดเก็บข้อมูลที่ถูกกว่าหน่วยความจำหลักทั้ง 3 ประเภทแรก โดยปกติแล้วหน่วยความภายนอกเป็นหน่วยความจำแบบถาวร (Non-Volatile) ซึ่งใช้สำหรับจัดเก็บข้อมูลสำหรับข้อมูลที่ต้องการเรียกใช้ในบางเวลาเท่านั้น

หน่วยความจำเสมือน (Virtual Memory) คือหน่วยความจำที่ได้รับการจัดสรรจากหน่วยความจำทางกายภาพจากระบบปฏิบัติการเพื่อสร้างหรือจำลองหน่วยความจำเสมือนขึ้น เพรานเนื่องจากการใช้งานในสภาพแวดล้อมจริง ลำพังเพียงหน่วยความจำหลัก (Main Memory) อาจมีความสามารถในการรองรับที่ไม่เพียงพอต่อการทำงานของคอมพิวเตอร์ได้ เราจึงมีความจำเป็นต้องพึ่งพาหน่วยความจำภายนอก ที่ทำหน้าที่เป็น “หน่วยความจำเสมือน” เพิ่มเติมด้วย ซึ่งข้อมูลที่ถูกอ่านเขียนบนหน่วยความจำเสมือนนี้มีการจัดการโดยใช้เทคนิคต่างกันไป โดยเทคนิคการทำการจัดการข้อมูลสำหรับการทำ Virtual Memory โดยทั่วไปนั้นมีเทคนิค “Swapping” และเทคนิค “Paging” 

การเรียกใช้งานคำสั่งที่เกี่ยวข้องกับหน่วยความจำ บนระบบปฏิบัติการลินุกซ์ (LinuxOS)
